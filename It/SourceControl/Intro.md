
داشتن ورژن‌های مختلف فایل‌های هر پروژه نرم افزاری و یا هر پروژه دیگری از قبیل فایل های یک کتاب که در حال نگارش است و هر فایل یا مجموعه فایل دیگری، حتی در پروژه‌های فردی نیز امری مطلوب به نظر می‌رسد که فواید و کاربردهای خاص خود را دارد که البته این موضوع در پروژه‌های گروهی نه فقط مطلوب بلکه لازم و ضروری است.

نرم‌افزارهای مدیریت کد (source control) به طور کلی به دو دسته توزیع شده (distributed) و مرکزی (centeralized) تقسیم می‌شوند:


* در روش مرکزی یک server و تعدادی client وجود دارد. به این صورت که تمامی تغییرات در server ذخیره می‌شود و کاربران (برنامه‌نویس‌ها) با استفاده از client تغییرات جدید را اعمال کرده و یا تغییرات دیگران را دریافت می‌کنند.

* در روش مرکزی server حذف شده‌است و هر فرد می‌تواند یک server باشد و تاریخچه کامل را در اختیار داشته باشد. در این دسته تغییرات می‌تواند بدون در اختیار داشتن ارتباط آنلاین انجام شود.

قبلا برای کنترل ورژن های مختلف یک فایل از روش های مختلف از قبیل subversion استفاده می‌شد که تغییرات نسبت به ورژن قبل را نگه می‌داشت، البته این روش در کارهای تیمی نیاز به سرور مرکزی داشت و محدودیت هایی از قبیل اینکه کاربران باید به صورت آنلاین و برخط کار می کردند آزار دهنده بود و یا اینکه داشتن همه نسخه ها برای کاربران با زحمت زیادی همراه بود. اما با معرفی روش گیت (git) در سال ۲۰۰۵ توسط مخترع لینوکس (linus torvalds)، همه برنامه نویسان و گسترش دهندگان نرم افزار به برتری این روش اذعان کردند و هم اکنون بسیاری از شرکت‌های بزرگ نیز پروژه‌های خود را با این روش در سایت های مانند github, gitlab و یا سایر سرویس های موجود که مبتنی بر git هستند نگهداری می کنند. با این حال هنوز هم هستند شرکتهایی که از روش‌های قدیمی مانند داشتن یک فایل متن در هر پوشه، هارد کپی و ... استفاده می‌نمایند.

![تفاوت git و subversion](./Images/centralized-vs-distributed.jpg)

اگر مایلید که اطلاعات بیشتری در خصوص source control ها داشته باشید با ما همراه شوید چرا که در ادامه به بررسی چند سرویس پرطرفدار و پرکاربرد نظیر github خواهیم پرداخت.